<p align="center">
<img border="0" alt="Dropbox logo" src="https://github.com/kodeklubben/oppgaver-wiki/blob/master/images/dropbox/dropbox_logo_2.png"
width="480">
</p>

# Veiledning for bruk av Dropbox

Rundt omkring i Norge finnes det enormt mange kreative, flinke og engasjerte
lærere. Kanskje du er en av dem? LKK har en [Dropbox-mappe](https://www.dropbox.com/sh/jp2tc6qajbu0brw/AABDav0Tnwkkf1xWlPaa5pUDa?dl=0)
med formål å lage et lavterskeltilbud for å dele ideer, oppgaver, bilder og 
kildekode. Lær kidsa koding ønsker å gjøre det så enkelt som mulig å dele 
erfaringer med hverandre.

Videre ønsker vi at påbegynte opplegg kan videreutvikles og renskrives slik at
de kan legges ut som oppgaver på kidsakoder.no. Det betyr at __din__ idé kan
ende som undervisningsopplegg i alle landets kriker og kroker, selv om du ikke
har tenkt den helt ferdig enda. For at oppgavene skal passe inn på
[oppgavesidene](http://oppgaver.kidsakoder.no) må den skrives om til å følge
oppgavemalen. Jo mer informasjon den inneholder ([se
under](#fra-dropbox-til-oppgave)), jo enklere er den jobben, og jo større er
sjansen for at noen vil gjøre det.

## Krav

For at det skal være enkelt å dele er det få krav til innholdet i det du deler.
Hele poenget er å i størst mulig grad samle forskjellige ideer, oppgaver og
undervisningsopplegg som allerede finnes og brukes.

Som et minimum må du ha med navn på den eller de som har laget opplegget. Det
bør også merkes spesielt dersom det er en oversettelse av noe andre har lagt ut.

Vi antar at alle innsendte bidrag kan distribueres med [CC BY-SA
4.0-lisens](https://creativecommons.org/licenses/by-sa/4.0/deed.no). Denne er
standard lisens på oppgavesidene. I praksis betyr det at andre står fritt til å
bruke og endre på oppgaven, men dersom det skjer skal forfatteren krediteres, og
delingen skal fortsatt skje under CC BY-SA.

## Bruksanvisning

Samle alt du ønsker å laste opp i en mappe på datamaskinen din. Hvis du vil dele
flere forskjellige oppgaver er det fint om du lager en mappe for hver. Lag en
beskrivende tittel som navn på mappen. Zip og last opp.

[Du kan laste opp mappen din her](https://www.dropbox.com/request/R81Bf7uofzjWctCygHlb)

<p align="center">
<a href="https://www.dropbox.com/request/R81Bf7uofzjWctCygHlb">
<img border="0" alt="LKK's logo med lenke til oppgavesammlingen" src="https://github.com/kodeklubben/oppgaver-wiki/blob/master/images/dropbox/dropbox-opplasting.png" >
</a>
</p>

## Fra Dropbox til oppgave

Når en idé eller oppgave er lastet opp i [Dropbox-mappen](https://www.dropbox.com/sh/jp2tc6qajbu0brw/AABDav0Tnwkkf1xWlPaa5pUDa?dl=0), 
kan noen ta jobben med å renskrive den. Det er viktig at oppgavene har riktig 
formatering og oppbygging, så vi har noen regler som må følges. Oppgavene skal 
skrives i markdown, se [[Stilguide-for-kode-og-tekst]] for å lære hvordan det 
gjøres, og hvilken formatering som brukes for de ulike elementene i oppgaven.

For å ha komplette oppgaver som er klare til å legges ut på nettsiden er det
flere ting du må tenke på. Se på eksisterende oppgaver eller malen i 
[[Den-gode-oppgaven]] for tips til å skrive en god oppgave. 
Her er en kort oppsummering:

Introduksjon som forklarer hva formålet med oppgaven er.

Del oppgaven i flere steg slik at den som skal gjøre oppgaven kan sjekke at ting
fungerer underveis. Gjerne legg ved eksempler på kode som viser hvordan oppgaven
__kan__ løses.

Til hvert steg kan du legge inn kontrollspørsmål og tips.

Vurder selv hvilket nivå oppgaven hører til (intro-nybegynner-erfaren-ekspert).
Om den er laget for å dekke bestemte kompetansemål i læreplanen er det fint om
du vil skrive det slik at det kan legges inn i lærerveiledningen vi lager til
alle oppgavene.

Når noen har skrevet ferdig en oppgave i markdown-formatet kan det legges inn en
forespørsel om å laste den opp i oppgavesamlingen. Det gjøres som en __pull
request__ i Github, se veiledningen [[Komme-i-gang-med-Git]]. Da kan andre
kommentere og stille spørsmål, både til selve oppgaven og formateringen, slik at
den kan bli forbedret eller lagt ut offentlig. Vanlige ting som sjekkes er
formatering og syntax. Før du laster opp kan det være lurt å se over siste
avsnitt [[Stilguide-for-kode-og-tekst]], slik at du følger de vanlige 
konvensjonene med hensyn på linjebredde of formatering.

Når en oppgave er renskrevet i markdown-formatet og blir lagt ut på nettsiden,
så slettes det opplastede materialet fra Dropbox. Slik holder vi kontroll på hva
som ligger hvor, og følger hovedregelen at ferdig materiale ligger på nettsiden.
