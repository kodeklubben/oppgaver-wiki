
<p align="center">
<a href="http://oppgaver.kidsakoder.no/">
<img border="0" alt="LKK's logo med lenke til oppgavesammlingen" src="https://github.com/kodeklubben/oppgaver-wiki/blob/master/images/startside/LKK.png"
width="480">
</a>
</p>

_Hvis du har lyst til å endre eller legge til noe i wikien **må** du sende en PR
til repoet
[kodeklubben/oppgaver-wiki](https://github.com/kodeklubben/oppgaver-wiki)._


# Guide for å bidra til LKKs oppgavesamling

I denne wikien finner du retningslinjer og brukerveiledninger for Lær Kidsa
Koding sin oppgavesamling. Til høyre ser du en liste over alle sidene i wikien.

Oppgavesamlingen ville ikke eksistert uten hjelp fra flere. Derfor er det mulig
for alle som vil å bidra med nye oppgaver eller endringer på de eksisterende
sidene. Vi bruker GitHub slik at det er enkelt for flere å jobbe sammen om
dette. Hvis du ikke er komfortabel med GitHub og ikke har lyst til å sette deg
inn i det, kan du laste opp forslag og ideer til oppgaver på Dropbox. Sjekk
[[Veiledning-for-bruk-av-Dropbox]] for brukerveiledning og tips.

Hvordan GitHub fungerer og hvordan du kan sette det opp på din egen datamaskin
kan du lese på [[Komme-i-gang-med-Git]]. Da er det fint om du følger
[[Stilguide-for-kode-og-tekst]] for å gjøre jobben enklere for de som leser over
og godkjenner til slutt.

Avanserte brukere vil kanskje bruke annen programvare enn den vi har vurdert som
den enkleste å starte med. Du kan for eksempel sette opp et
tekstbehandlingsprogram til å samhandle med terminalen uten å gå via en annen
skrivebordsklient. Dette kan du finne ut mer informasjon om fra menyen til
høyre.

Hvis du er lærer kan du ha nytte av å åpne oppgavesamlingen i lærermodus. Da får
du nemlig tilgang på lærerveiledningene vi har skrevet. Hvis du lurer på hvordan
vi har tenkt for å lage disse kan du lese om det i
[[Hvordan-bruke-en-lærerveiledning]]. Du finner også en veiledning for hvordan
du kan skrive en ny lærerveiledning.

## Hjelp

Dersom du trenger hjelp eller har noe du ønsker å diskutere angående 
oppgavesamlingen eller på LKKs GitHub kan du melde et 
[issue](https://github.com/kodeklubben/oppgaver/issues). For å 
kunne gjøre det må du ha en GitHib-konto. Alternativt kan du melde fra 
på [forumet](https://forum.kidsakoder.no/c/oppgaver). Der kan du få 
hjelp med det meste!

Vi oppfordrer også til at du deltar aktivt i forumet, og deltar i diskusjoner om
hvordan oppgavesamlingen fungerer og kan brukes i undervisning.
